# -*- mode: mandoku-view; -*-
#+DATE: 2016-06-08 5:29
#+TITLE: 密雲禪師語錄
#+PROPERTY: CBETA_ID J10nA158
#+PROPERTY: ID KR6q0390
#+PROPERTY: SOURCE Jiaxing Canon Vol. 10, No. A158
#+PROPERTY: VOL 10
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0390_J_011-0059c> 
#+PROPERTY: JUAN 11
密雲禪師語錄卷第十一¶
嗣法門人通賢編¶

* 偈¶

** 北京寄怡泉師¶

#+BEGIN_VERSE
「　嘗遊清澗沜懶走濁溪濱忽睹水中影方知崖上人¶舉頭望明月明月炤吾身南北兩兄弟了然不隔塵」
#+END_VERSE
¶

** 曹林講主問法華經若人散亂心入於塔廟中¶
一稱南無佛皆巳成佛道以偈答之¶

#+BEGIN_VERSE
「　散亂順顛倒權為古塔廟了達無煩惱法說轉顛倒¶應觀法界性一切唯心造一念未生前誰心誰佛道¶瞠眼未瞌睡從言妙不妙」
#+END_VERSE
¶

** 北京普炤寺中秋夜韻¶

#+BEGIN_VERSE
「　中秋明月炤長安處處笙歌和賞觀獨有野人清徹¶處為緣翫久覺身寒」
#+END_VERSE
¶

#+BEGIN_VERSE
「　欲得不辜檀信施直須盡卻我師恩赤手條條無一¶物橫拈竹棒打兒孫」
#+END_VERSE
¶

** 自勉¶

#+BEGIN_VERSE
「　光陰瞬息莫虛刪時節因緣豈等閒一念萬年終不¶改任他滄海變青山」
#+END_VERSE
¶

** 途中¶

#+BEGIN_VERSE
「　前程行不盡何地可為居跨馬還驅馬騎驢又策驢」
#+END_VERSE
¶

** 登金山¶

#+BEGIN_VERSE
「　波中卓出始昂頭裂破長江兩道流隔岸紅塵飛不¶到三三兩兩渡人舟」
#+END_VERSE
¶

** 示徒¶

#+BEGIN_VERSE
「　人生何所貴所貴持大志志大不吾欺浩然塞天地¶悲哉世上人都為名利使碌碌任他忙茫茫不知止」
#+END_VERSE
¶

** 偶成三首¶

#+BEGIN_VERSE
「　生不能事人死不能事鬼嗟見世間人哀送北邙裡」
#+END_VERSE
¶

#+BEGIN_VERSE
「　生巳能事人死復能事鬼孔子與仲由嗚呼話將似」
#+END_VERSE

<pb:KR6q0390_J_011-0060a>¶

#+BEGIN_VERSE
「　在世不同人出世焉同鬼惟我野僧家超然無況比」
#+END_VERSE
¶

** 水西門庵示息機上人¶

#+BEGIN_VERSE
「　未悟頭頭欲息機悟來息息露全機有人來問庵中¶主向道門開對水西」
#+END_VERSE
¶

** 秦駐山始皇廟¶

#+BEGIN_VERSE
「　行到水窮山盡頭秦王計絕始心休誰知別有通方¶路大海何曾止浪遊」
#+END_VERSE
¶

** 龍池和尚命師代示明極極號元闇¶

#+BEGIN_VERSE
「　老衲年來氣力頹對人有口也慵開汝歸莫向人前¶道曾到荊溪見我回」
#+END_VERSE
¶

#+BEGIN_VERSE
「　明極看來無實法闇元識盡少人知驀然明暗都翻¶轉脫體全身獨振威」
#+END_VERSE
¶

** 偶觀龍池¶

#+BEGIN_VERSE
「　昔日龍歸何處云此山開豁至於今池中水碧連天¶碧空裡雲陰接地陰滿日神光清意趣通身爽氣暢¶胸襟最憐影落澄潭浸反笑頭陀白髮侵」
#+END_VERSE
¶

** 雪中送天隱和尚掩關¶

#+BEGIN_VERSE
「　昨夜天花落青山雪作衣誰人知此意白日掩柴扉」
#+END_VERSE
¶

** 龍池和尚送天隱掩關偈命師和¶

#+BEGIN_VERSE
「　某甲分明沒啟關通身無處覓忙閑也無門進無門¶出只麼堂堂任運間」
#+END_VERSE
¶

** 和楊居士捕魚歌¶

#+BEGIN_VERSE
「　野老貧無舟可繫饒伊日月乾坤麗天堂佛國通不¶棲世出世間了無寄無可求安可利悲喜現前奚有¶意不生一念正全提信步程途誰論里沒絲牽爭有¶住赤體條條任來去騰騰任運用無功放曠逍遙渾¶大費不叩頭不踹尾縱逸遨遊囫圇底翻身抹過太¶虛空大地山河都踏碎野人自不識行蹤一任閑人¶言所佇」
#+END_VERSE
¶

** 寄石梁陶居士
<pb:KR6q0390_J_011-0060b>¶

#+BEGIN_VERSE
「　月到秋深滴露濃岩前石菊正花紅山僧盡日茆堂¶睡長夢毘耶多口翁」
#+END_VERSE
¶

** 辭眾¶

#+BEGIN_VERSE
「　自知住處我無因一缽風流物外人踏破乾坤誰是¶伴草鞋藜杖逞閑身」
#+END_VERSE
¶

** 善權寺三生堂¶

#+BEGIN_VERSE
「　乘茲善力了前因要顯三生即一人來到三生堂上¶客此生應好悟無生」
#+END_VERSE
¶

** 師出龍池天隱以偈請還山次韻答之¶

#+BEGIN_VERSE
「　我無錫插記秋冬只麼相將任運中固死窮途終道¶路奚拘所住辱先宗達磨不占嵩山地不肖思追隻¶履蹤歷盡天涯誰近遠一身雲水似飄蓬」
#+END_VERSE
¶

** 師寓護生庵晚茶庵主指燈為題師笑云吾非¶
詩人眾乞開示乃題¶

#+BEGIN_VERSE
「　坐來荼罷巳殘更主命為題指燭燈笑裡有刀窺得¶破光明越格始為僧」
#+END_VERSE
¶

** 師病目景西上人以知是空花即無輪轉見問¶
答偈¶

#+BEGIN_VERSE
「　嘗聞病眼見空花我病眼中不見他忽覺淚珠垂面¶下方知病眼見無差」
#+END_VERSE
¶

** 樵者求示¶

#+BEGIN_VERSE
「　斫盡千山一擔挑三家村去貿人燒中書堂事誰知¶道六祖原來是古樵」
#+END_VERSE
¶

** 雨阻東林閒步三笑堂因觀壁間王陽明先生¶
偈忽聞迅雷次韻¶

#+BEGIN_VERSE
「　雨阻東林未上山誰知峰頂有蘭若遙觀峰石並參¶差手指天地分上下不愛聖學不援儒不求佛道不¶入社山僧與俗及朝官同是乾坤無避者大夢為憐¶醒者寡吾悲痛下淚欲瀉忽感天雷震法雷驚起龍¶蛇若翻瓦」
#+END_VERSE

<pb:KR6q0390_J_011-0060c>¶

** 舟中次澹孺石山二居士韻寄復¶

#+BEGIN_VERSE
「　野老乘幽興味深那拘朝市與山林密雲彌布大千¶界一月孤明何處陰石解惺時唯點首維摩露處莫¶為心行來廣信傳千里脈脈遙看報此音」
#+END_VERSE
¶

** 秋目聞鴈聲寄示契如禪人¶

#+BEGIN_VERSE
「　忽問雲外鴻鴈叫寄語禪人智者裁欲證本來無一¶物須知觸處契如來」
#+END_VERSE
¶

** 章居士請問念佛因緣以偈示之¶

#+BEGIN_VERSE
「　吾觀世上諸男女念佛人多見佛稀慇懃示語章居¶士不在東方豈在西」
#+END_VERSE
¶

** 示聞圓居士¶

#+BEGIN_VERSE
「　聞去聞聲聞是妄返聞聞性也為權豁然聲性都翻¶卻兩耳門開向兩邊」
#+END_VERSE
¶

** 辭宛委謝居士見勉掩關¶

#+BEGIN_VERSE
「　堂堂一間屋明明四無壁堪笑老瞿曇掩室于摩竭」
#+END_VERSE
¶

** 為石梁居士靜室作¶

#+BEGIN_VERSE
「　頂破太虛空踏穿海水底何須茆蓋頭風吹與雨洗」
#+END_VERSE
¶

** 登會稽海口大峰山頂兼似墨池王居士¶

#+BEGIN_VERSE
「　行到山窮水際時偶然句得半聯詩滿口向人言不¶盡謾將東海作書池」
#+END_VERSE
¶

** 別石簣陶太史¶

#+BEGIN_VERSE
「　花事紛紛春盡頭杖藜隨意且悠遊謝辭檀越何方¶去萬里天涯一步收」
#+END_VERSE
¶

** 次同參慧轂輪韻¶

#+BEGIN_VERSE
「　千里同風事何緣嘆別離道人行履處了了當如斯¶月落樹無影風清雲不馳去來一片地任運復誰之」
#+END_VERSE
¶

** 同史省庵登山頂為示¶

#+BEGIN_VERSE
「　扶笻直上到峰顛破衲和雲就石眠睡到不知紅日¶落醒來搔首問青天」
#+END_VERSE
¶

** 過戒珠菴
<pb:KR6q0390_J_011-0061a>¶

#+BEGIN_VERSE
「　策杖山幽行興來身也輕虎嗥山欲動鳥起樹猶驚¶菊晚新霜豔秋深古木清慇懃末後句衲破戒珠呈」
#+END_VERSE
¶

** 贈雲堂師¶

#+BEGIN_VERSE
「　世間何物更堪憐惟有白雲在處閑來去高低曾不¶礙了無痕跡落溪山」
#+END_VERSE
¶

** 示出塵上人¶

#+BEGIN_VERSE
「　莫除妄想莫求真凡聖都盧秪一塵信腳便行輕踢¶破了然無事自繇人」
#+END_VERSE
¶

** 次盡我居士韻¶

#+BEGIN_VERSE
「　野老欲吟詩偶得天機趣忽聞簷雨聲滴滴驚人句」
#+END_VERSE
¶

** 靜中偶成¶

#+BEGIN_VERSE
「　自得忘機趣詩成不假言松風宣雅韻澗水吐清聯¶我本無心聽伊何到耳傳只因吾獨惺物物皆靈然」
#+END_VERSE
¶

** 次韻答滌塵二首¶

#+BEGIN_VERSE
「　驀直誰來去孤蹤孰遠離窮途無屋住雲霧作禪衣¶滿日是青山何易復何難心外初無法步步在其間」
#+END_VERSE
¶

** 山中四威儀¶

#+BEGIN_VERSE
「　山中行沒途程嘗獨步了無生」
#+END_VERSE
¶

#+BEGIN_VERSE
「　山中住無來去莫動著中心樹」
#+END_VERSE
¶

#+BEGIN_VERSE
「　山中坐淨裸裸微風吹白雲褁」
#+END_VERSE
¶

#+BEGIN_VERSE
「　山中臥非懶情有人問拳打倒」
#+END_VERSE
¶

** 居山¶

#+BEGIN_VERSE
「　乾坤一個故茆廬極目寥寥四壁虛但識此身為住¶計了無歸路自如如」
#+END_VERSE
¶

#+BEGIN_VERSE
「　一卷經看曾未了不知日巳墜西冥悠然獨坐無人¶會掀啟松窗待月明」
#+END_VERSE
¶

** 擬寒山三首¶

#+BEGIN_VERSE
「　野老棲遲處煙嵐作布裘雲開嶽露頂風鼓樹搖頭¶徑僻苔封砌溪深草覆流年無客訪道日與鹿為儔」
#+END_VERSE
¶

#+BEGIN_VERSE
「　策杖乘幽興穿雲入碧山不聞樵子語秪見鳥關關
<pb:KR6q0390_J_011-0061b>¶日久石生鮮年多人起斑臨流清覽炤自覺也蒼顏」
#+END_VERSE
¶

#+BEGIN_VERSE
「　嗟見世間輩唯思積累多心猿忙似箭意馬走如波¶勸爾不肯歇教吾爭柰何到頭將不去空手見閻羅」
#+END_VERSE
¶

** 杖意¶

#+BEGIN_VERSE
「　拄杖拈持力荷全條條絕後與光前堂堂直下當吾¶用打發其人續正傅」
#+END_VERSE
¶

** 偶成¶

#+BEGIN_VERSE
「　青山疊疊萬重雲無事幽人不解文自拭一雙清白¶眼笑看明月破黃昏」
#+END_VERSE
¶

** 次予坦鄧居士放生偈韻¶

#+BEGIN_VERSE
「　佛言嘗住法契悟無生是無生本無形何人何異類¶當知諸眾生妄見生死二懼死愛貪生損他滋自巳¶故觀諸眾生不能如一子又復因貪生種種而不巳¶財為養命源不顧父兄弟致招業所使取彼而捨此¶故知諸眾生不達安身處輪迴六道中不入三摩地¶若能契無生不見有死視頓見含生類等觀如一子¶皆是無生相此是真實語是故無生旨功德叵思議¶是名護巳身亦名保赤子名孝順父母名友于兄弟¶將此奉塵剎名供養大士名承事諸佛是名第一義」
#+END_VERSE
¶

** 有感¶

#+BEGIN_VERSE
「　風吹窗紙忽驚人頓息從前三世因念念念離心意¶識心心心契本來身」
#+END_VERSE
¶

** 次友人韻¶

#+BEGIN_VERSE
「　山僧自著個袈裟那復人前話歲華但得胸中饑渴¶盡翻身踢潑趙州茶」
#+END_VERSE
¶

** 示醫者¶

#+BEGIN_VERSE
「　靈山會上大醫王濟世全憑沒病方但指世間俱藥¶草了無熱惱與清涼」
#+END_VERSE
¶

** 參禪偈九首¶

#+BEGIN_VERSE
「　參禪莫妄想亦莫著除妄一念未生前試看底模樣」
#+END_VERSE

<pb:KR6q0390_J_011-0061c>¶

#+BEGIN_VERSE
「　參禪一著子不假異方便須著自回光悟取本來面」
#+END_VERSE
¶

#+BEGIN_VERSE
「　參禪參直指毋遭岐路使豎起鐵脊梁直下超生死」
#+END_VERSE
¶

#+BEGIN_VERSE
「　參禪直參直莫著心意識千差萬別來直下當頭截」
#+END_VERSE
¶

#+BEGIN_VERSE
「　參禪參自繇撒手復何求赤身如白刃誰敢犯當頭」
#+END_VERSE
¶

#+BEGIN_VERSE
「　參禪欲吐氣須參轉身趣轉身吐氣時語語無剩句」
#+END_VERSE
¶

#+BEGIN_VERSE
「　參禪節要處切莫顧危凶當機擒虎兕信手捉獰龍」
#+END_VERSE
¶

#+BEGIN_VERSE
「　參禪參真實莫參口頭弄終不哄他人到頭終自哄」
#+END_VERSE
¶

#+BEGIN_VERSE
「　參禪貴正因弗用記時辰佛法無多子久長難得人」
#+END_VERSE
¶

** 遊廬山東林寺次壁間韻¶

#+BEGIN_VERSE
「　不慕西方不解禪道人行處自悠然直饒遊遍十方¶界信步何憂不現前」
#+END_VERSE
¶

#+BEGIN_VERSE
「　萬物本吾元一體誰云塵合復塵間男兒自到心空¶處踏破乾坤孰去來」
#+END_VERSE
¶

** 霞標管居士述無用書謂復禮法師問偈為真¶
妄二字所縛不出理障清涼圭峰所答亦為真¶
妄二字沒溺未見超方句寂音所擬戰勝二老¶
然無明全妄情二句亦未免詞病拙偈雖不工¶
然跳出諸公之網偈云立真取淨性妄即從茲¶
起若了真非真妄亦何須止法法不曾生心心¶
勿終始明暗兩無功取捨懵茲理佛不入涅槃¶
我不出生死師云無用句調雖工似莽蕩欠諦¶
當因次韻¶

#+BEGIN_VERSE
「　本來法本淨因昧分別起念念不昧時心心從此止¶本來非末初那得有終始示語參玄人應參本來底¶吾今本本來一口吞生死」
#+END_VERSE
¶

** 示胡居士¶

#+BEGIN_VERSE
「　吾嘗於此切開口不在舌覿面更無餘世間人不識」
#+END_VERSE
¶

** 示智光禪人¶

#+BEGIN_VERSE
「　老僧筆本不是筆一筆一筆如鐵橛打著徑山光上¶人莫言老僧有法說」
#+END_VERSE

<pb:KR6q0390_J_011-0062a>¶

** 道生禪人欲歸坐關乞偈¶

#+BEGIN_VERSE
「　上人歸去把門封坐臥經行秪此中打破靈雲關捩¶子桃花依舊笑春風」
#+END_VERSE
¶

** 黃檗山觀葉相國詩匾以偈次韻¶

#+BEGIN_VERSE
「　及第心空選佛場個中無地列隅方一毫透體豁惺¶眼十界通身現法王迷去妄分人與我悟來了卻短¶和長回頭直下情無倚便是高登彼岸航」
#+END_VERSE
¶

#+BEGIN_VERSE
「　浩然之氣勢旋盤充塞乾坤絕窄寬一雨普施滋草¶潤密雲彌布蔭人寒西來祖令當頭指東土兒傳正¶眼端秪為分明人不薦故令高著眼睛看」
#+END_VERSE
¶

#+BEGIN_VERSE
「　貧僧偏愛破家窮赤體條條露骨風歷歷我人皆實¶相明明心境總真空月明虛白連天碧日炤雲霞映¶水紅聲色摩尼不墮數秪因逐物著西東」
#+END_VERSE
¶

#+BEGIN_VERSE
「　本心地不涉陽陰迥出乾坤覆眾岑萬法馬師都吸¶盡一人龐老絕追尋全身用去頭頭現覿體行時物¶物沉外境內神無覓處須知憑悟本來心」
#+END_VERSE
¶

** 香城寺圓初禪人請齋需偈¶

#+BEGIN_VERSE
「　暫為黃檗主請作香城客齋罷索予言予言絕標格¶研磨半錠墨污卻一張白舉筆盡力揮○字不著畫¶欲會西來意問取門前柏覿面忽然惺撞破乾坤窄」
#+END_VERSE
¶

** 示定觀禪人¶

#+BEGIN_VERSE
「　返炤迴光直下觀無干東北與西南十方世界全身¶現一切人天正眼看」
#+END_VERSE
¶

** 示時默上人¶

#+BEGIN_VERSE
「　未語巳前時薦得方堪默契本來人若將紙墨認為¶法誤賺闍黎非老僧」
#+END_VERSE
¶

** 誕生禪人乞策進語¶

#+BEGIN_VERSE
「　進在其中退亦中當人無路可通風擬心更欲期精¶進不若回光省舊容」
#+END_VERSE
¶

** 通安陳居士請題
<pb:KR6q0390_J_011-0062b>¶

#+BEGIN_VERSE
「　目前無老僧背後無居士中間是阿誰低頭自作禮」
#+END_VERSE
¶

** 朱涇玄津禪人乞偈於推蓬室記之後¶

#+BEGIN_VERSE
「　正蓬推蓬非汝境界廢室興室韓盧逐塊汝乞吾言¶打出門外予作是說遭人笑怪船子和尚不在其內」
#+END_VERSE
¶

** 示胡居士¶

#+BEGIN_VERSE
「　在家居士秪在家不須門外駕牛車身口本來元清¶淨莫教放過別生芽」
#+END_VERSE
¶

** 示若愚廣禪人¶

#+BEGIN_VERSE
「　大智若愚何以說通身一具廣長舌十方法界普齊¶談舉意聞時便相隔」
#+END_VERSE
¶

** 示雪浦禪人¶

#+BEGIN_VERSE
「　利如錐疾如箭若能行超方便」
#+END_VERSE
¶

** 靈宇禪人乞題獅子菴¶

#+BEGIN_VERSE
「　獅子窟藏獅子山養成牙爪莫偷閒他年忽地能哮¶吼百獸聞之盡破顏」
#+END_VERSE
¶

** 示銳冶禪人¶

#+BEGIN_VERSE
「　方當乞偈忽雷鳴老衲指示以為偈歷歷分明震耳¶根縱然不悟難迴避」
#+END_VERSE
¶

** 示亦幻禪人¶

#+BEGIN_VERSE
「　幻即非覺覺即非幻幻覺相傾通身易換」
#+END_VERSE
¶

** 示隱輝禪人¶

#+BEGIN_VERSE
「　本來面目初無覆藏回光返炤覿體全彰」
#+END_VERSE
¶

** 曹一光居士乞偈供養¶

#+BEGIN_VERSE
「　盡大地人本無二樣作如是觀是真供養」
#+END_VERSE
¶

** 贈慧轂師¶

#+BEGIN_VERSE
「　本是同根生誰重復誰輕堂堂全體用正令要須行」
#+END_VERSE
¶

** 送修密禪人省親¶

#+BEGIN_VERSE
「　毋想子歸因遠遠子思省毋亦迢迢毋子本來真面¶目歷然覿體沒途遙」
#+END_VERSE
¶

** 白巖禪人乞偈閉關
<pb:KR6q0390_J_011-0062c>¶

#+BEGIN_VERSE
「　衲僧當據關不在閉房間正令全提處如同萬仞巖」
#+END_VERSE
¶

** 示咸濟禪人¶

#+BEGIN_VERSE
「　自濟濟人須假悟若還無悟總徒然男兒當發丈夫¶志動靜忙閒緊著鞭」
#+END_VERSE
¶

** 蓮花峰¶

#+BEGIN_VERSE
「　旱地蓮開勢插天經冬過夏未嘗遷秪因性稟堅剛¶質縱使焚燒逾洞然」
#+END_VERSE
¶

** 踞獅林¶

#+BEGIN_VERSE
「　此地曾無異獸叢一林惟有踞獅雄他年出類能哮¶吼普使含靈盡化容」
#+END_VERSE
¶

** 紙炮¶

#+BEGIN_VERSE
「　頂門一竅透靈機滿肚無明火發揮聲振十方人盡¶覺㘞然喜躍動容威」
#+END_VERSE
¶

** 復壽州方侍御(諱震孺)¶

#+BEGIN_VERSE
「　日炙風吹雨打明明直指原繇處處全體獨露超過¶世出世頭」
#+END_VERSE
¶

** 山居¶

#+BEGIN_VERSE
「　老僧無事日高眠童子開窗達遠天忽睹光中陰影¶動抬眸雲去過前巔」
#+END_VERSE
¶

#+BEGIN_VERSE
「　野衲橫身四海中端然迥山須彌峰舉頭天外豁惺¶眼俯視十方世界風」
#+END_VERSE
¶

** 示聚我居士¶

#+BEGIN_VERSE
「　四大聚來成我體吾身元是本來空本來空不離今¶日今有本空體一同」
#+END_VERSE
¶

#+BEGIN_VERSE
「　萬聚叢中我獨尊獨尊那怕聚紛紜頭頭色色非他¶物大地乾坤一口吞」
#+END_VERSE
¶

** 偶見眾禪者從今一日不離山偈次韻示之¶

#+BEGIN_VERSE
「　從今一日不離山肅肅雍雍雲水環獅象潛藏一隊¶裡龍蛇混雜眾群間老僧棒棒棒誰意衲子惺惺惺¶孰顏記取他年出林去莫教放過上頭關」
#+END_VERSE

<pb:KR6q0390_J_011-0063a>¶

#+BEGIN_VERSE
「　從今一日不離山南北東西絕往還縱使直拋方外¶去巍然不動於其間興雲吐霧誰能測拄地撐天孰¶敢攀除是同躋無上道何人解透個中關」
#+END_VERSE
¶

** 偶成¶

#+BEGIN_VERSE
「　十方世界恣橫眠那管東西南北天唯我獨尊全體¶現人來問著只麤拳」
#+END_VERSE
¶

** 示徹源禪人¶

#+BEGIN_VERSE
「　隨流生死故無窮悟徹源頭返本宗個裡不容人我¶相從來千里乃同風」
#+END_VERSE
¶

** 傳法偈¶

#+BEGIN_VERSE
「　本法豈繇傳繇傳本法傳今傳傳本法本法本誰傳」
#+END_VERSE
¶

** 因見雪公遠禪人登玲瓏巖詩次韻示之¶

#+BEGIN_VERSE
「　老僧乘老興經行不知壑人或翫山水吾只樂吾樂¶信步重巖上四顧靡不豁詩人作詩句道人談道朴¶直下發本機彈指超無學一一事無別頭頭我自覺」
#+END_VERSE
¶

** 師夢中得染深青牯牛之句乃自聯云¶

#+BEGIN_VERSE
「　染深青牯牛那肯更回頭通體蒼煙色明明迥類流」
#+END_VERSE
¶

** 無心用禪人乞偈¶

#+BEGIN_VERSE
「　祖師西來直指人心多少行人錯認識神通身覓心¶不可得身外無心用本人」
#+END_VERSE
¶

** 示子縠蔡居士¶

#+BEGIN_VERSE
「　居士自居士毋遭岐路使返觀世上人業識茫茫耳」
#+END_VERSE
¶

** 示靈根荷禪人¶

#+BEGIN_VERSE
「　世出世間不二法一身通荷無餘事阿誰不是丈夫¶兒秪恐未堪如來使」
#+END_VERSE
¶

** 示本源禪人¶

#+BEGIN_VERSE
「　從本以來個著子忽然達得超三際隨流忘卻者源¶頭所以茫茫無本據」
#+END_VERSE
¶

** 居士乞偈¶

#+BEGIN_VERSE
「　雪中執筆舉頭看雲天一色更難分前境不分心不
<pb:KR6q0390_J_011-0063b>¶動卓然獨立在乾坤」
#+END_VERSE
¶

** 正庵禪人閑關乞偈¶

#+BEGIN_VERSE
「　欲超生死路參透祖師關作麼生是祖師關赤花貓¶子面門斑」
#+END_VERSE
¶

** 化緣¶

#+BEGIN_VERSE
「　為僧一味無他事要他檀那契巳躬個事人人皆具¶足信手拈來用不窮」
#+END_VERSE
¶

** 居士五旬乞偈¶

#+BEGIN_VERSE
「　夕陽西去水東流人老何曾見白頭能向個中高著¶眼普觀法界是同儔」
#+END_VERSE
¶

** 天童即景十三首¶

*** 太白峰¶

#+BEGIN_VERSE
「　昔人錯露個消息惹得人傳太白峰今我直登峰頂¶上那來名字掛虛空」
#+END_VERSE
¶

*** 玲瓏巖¶

#+BEGIN_VERSE
「　遠望宛然如鐵壁近觀竅穴自分明曾無一點瞞他¶得故指玲瓏今古稱」
#+END_VERSE
¶

*** 坐禪石¶

#+BEGIN_VERSE
「　分明一段真奇特行住坐臥無人識偶然走到暫跏¶跌錯認將為坐禪石」
#+END_VERSE
¶

*** 響石¶

#+BEGIN_VERSE
「　看來一塊精頑石擊著響聲隨扣出東西南北普皆¶驚縱然睡熟也惺徹」
#+END_VERSE
¶

*** 龍隱潭¶

#+BEGIN_VERSE
「　太白峰頭一隊龍興雲致雨顯神通潭中靜處非為¶隱隱顯當知沒兩容」
#+END_VERSE
¶

*** 活眼泉¶

#+BEGIN_VERSE
「　水出高源流不絕清虛炤物映青天日明雲暗隨時¶鑑是故稱名活眼泉」
#+END_VERSE
¶

*** 西澗
<pb:KR6q0390_J_011-0063c>¶

#+BEGIN_VERSE
「　西澗原從太白來寺西流出遶東迴漫將竹接來廚¶下飲飽諸人滿腹回」
#+END_VERSE
¶

*** 七佛塔¶

#+BEGIN_VERSE
「　七佛尖尖七古錐一行排列路傍堤死生個裡同模¶樣特使行人著眼窺」
#+END_VERSE
¶

*** 清關橋¶

#+BEGIN_VERSE
「　橋本原無清與濁秪緣到此別人間雖然都打橋中¶過未審誰人透此關」
#+END_VERSE
¶

*** 隱蓋亭¶

#+BEGIN_VERSE
「　個事從來遍界呈秪因人自不惺惺故應曉示中行¶者所以題他隱蓋亭」
#+END_VERSE
¶

*** 鐵蛇關¶

#+BEGIN_VERSE
「　鐵蛇雄據嶺頭峰截斷行人路不通直下一刀全殺¶活任從南北與西東」
#+END_VERSE
¶

*** 萬松關¶

#+BEGIN_VERSE
「　萬松關不為關松警策行人入路通忽若有人親撞¶破方知直透萬松中」
#+END_VERSE
¶

*** 攔路庵¶

#+BEGIN_VERSE
「　腳跟未動意先行行色匆匆不暫停攔斷路頭心不¶走安然步步沒途程」
#+END_VERSE
¶

** 徐雲將居士求偈¶

#+BEGIN_VERSE
「　忽地西風起人人覺而寒分明代揮麈誰知直指南」
#+END_VERSE
¶

** 貫之求偈¶

#+BEGIN_VERSE
「　一身充滿復何為萬別千差一貫之世出世間無罣¶礙那來背觸涉驅馳」
#+END_VERSE
¶

** 𨍏轢嚴居士乞題牧牛頌¶

#+BEGIN_VERSE
「　一個牧童一個牛無端一體兩分頭從君及眾多才¶識愧我渾圇縱自繇」
#+END_VERSE
¶

** 示德雲禪人¶

#+BEGIN_VERSE
「　德雲嘗住妙峰頂著意求尋轉不醒指汝歸休不涉
<pb:KR6q0390_J_011-0064a>¶程切莫將頭去認影」
#+END_VERSE
¶

** 元沖錢居士求偈¶

#+BEGIN_VERSE
「　不須我描畫君自本呈現但作如是觀必不自相賺¶直饒恁麼地撦破紙來好相見」
#+END_VERSE
¶

** 答朱居士¶

#+BEGIN_VERSE
「　非僧非俗者個漢兩處圓通無畔岸翻身直踏上頭¶關入佛入魔只一貫」
#+END_VERSE
¶

** 答元禮曹居士¶

#+BEGIN_VERSE
「　丈夫自有沖天志此是君之夙具因世出世間不二¶法惟人自有乃方親」
#+END_VERSE
¶

** 超一求偈¶

#+BEGIN_VERSE
「　二月春光晴且麗萬物增榮添意氣超一一超一切¶超豁然圓證無生地」
#+END_VERSE
¶

** 祈遠唐居士乞偈¶

#+BEGIN_VERSE
「　個事本丈夫誰貴復誰賤毋將一幅紙障卻本來面」
#+END_VERSE
¶

** 周生余居士乞偈¶

#+BEGIN_VERSE
「　痛與辣手打不惺若惺即見赤骨𩪸不惟不依言語¶道亦復不著無言說」
#+END_VERSE
¶

** 利根禪人為薦先亡求偈¶

#+BEGIN_VERSE
「　擬欲利人利巳為先據巳利處個個如然幽明一致¶誰不現前若不如是利巳妄焉故曰一子出家九族¶生天」
#+END_VERSE
¶

** 次韻送其侍者住雪竇上峰¶

#+BEGIN_VERSE
「　老衲何因不記秋只緣嘗自個中繇試看天上無私¶日獨炤高臨一切頭」
#+END_VERSE
¶

** 何山沈居士求偈(諱演)¶

#+BEGIN_VERSE
「　山僧無別示白棒當頭指頂門眼豁開自證沖天旨」
#+END_VERSE
¶

** 覺圓敏禪人病中乞偈¶

#+BEGIN_VERSE
「　維摩居士病非病禪者反為作病看忽覺病身身本¶覺始於法法自然安」
#+END_VERSE

<pb:KR6q0390_J_011-0064b>¶

** 募真歇了禪師塔院偈¶

#+BEGIN_VERSE
「　當年屋塔護全身一夕火光真歇了護法檀那出手¶新定然重發兒孫肇」
#+END_VERSE
¶

** 天鈞徐居士乞偈¶

#+BEGIN_VERSE
「　無法可說何字可寫作字觀時眼中著屑一念回光¶當下安怗」
#+END_VERSE
¶

** 化造殿¶

#+BEGIN_VERSE
「　太白山下天童寺洪水漂流殿如洗普告四眾諸檀¶那大家出手共扶起」
#+END_VERSE
¶

** 示體真禪人¶

#+BEGIN_VERSE
「　體真體真切莫疏親但恁信去決不賺人」
#+END_VERSE
¶

** 示通聞葛居士¶

#+BEGIN_VERSE
「　一落筆時紙成污所以繪事後於素不若向筆未舉¶前策起眉毛須自悟」
#+END_VERSE
¶

** 示蓮峰聞禪人¶

#+BEGIN_VERSE
「　出家本為了生死生死不了徒勞耳忽地心花頓發¶明覿面無生無滅旨」
#+END_VERSE
¶

** 示得之李居士¶

#+BEGIN_VERSE
「　個事從來本呈露認著名言卻遮覆剔起眉毛著眼¶看腦後見腮方契悟」
#+END_VERSE
¶

** 履卿戈居士以白紙一幅乞偈并呈玄沙白紙¶
頌師次韻復之¶

#+BEGIN_VERSE
「　踏翻天地無家業笑出蘆花恰正圓何待紙來遮面¶孔同風千里對長宣」
#+END_VERSE
¶

** 示泰華程居士¶

#+BEGIN_VERSE
「　春日晴和物物芳莫教虛度個時光試看歲歲杜鵑¶鳥聲聲歸去好思量」
#+END_VERSE
¶

** 行如葉居士乞偈薦親¶

#+BEGIN_VERSE
「　生亦如兮死亦如如如之外盡皆虛欲知父母安身¶處忉利天宮亦不居」
#+END_VERSE

<pb:KR6q0390_J_011-0064c>¶

** 二無張居士求偈(諱瑋)¶

#+BEGIN_VERSE
「　一切二邊俱坐斷本無中道可須安掀翻海嶽無人¶會白棒當頭為指南」
#+END_VERSE
¶

** 明道崔居士乞偈薦親¶

#+BEGIN_VERSE
「　若惺自巳安身處河沙父母同個面但將此語懸高¶堂一度看時一度薦」
#+END_VERSE
¶

** 化造中峰庵¶

#+BEGIN_VERSE
「　萬峰羅列個中峰日炙風吹雨露中奉勸檀那齊出¶手共將片瓦把頭封」
#+END_VERSE
¶

** 題獨露堂¶

#+BEGIN_VERSE
「　天地為廬個道場龍蛇混雜於中央不知誰解無思¶筭迥出乾坤獨露堂」
#+END_VERSE
¶

** 糠餅偈次其侍者韻¶

#+BEGIN_VERSE
「　老僧無福食秕糠累及吾孫搜肚腸不特明明猶罪¶我又加一醜播諸方」
#+END_VERSE
¶

** 容如求偈¶

#+BEGIN_VERSE
「　憑我寫一字無汝錯認是容如不錯認是阿誰咄」
#+END_VERSE
¶

** 泰華程居士乞偈¶

#+BEGIN_VERSE
「　只欲紙來求法語誰知法語無啟口無啟口處眼忽¶開處處頭頭唯自偶」
#+END_VERSE
¶

** 奉和¶
太祖高皇帝御製　賜隆菩薩詩(因仲沈居士請)¶

#+BEGIN_VERSE
「　堂堂獨立豈干松歷歷孤明唯自功無影樹頭身出¶表不萌枝上覺花從指揮列合乾坤主目視含靈總¶共宮痛念體同無異性棒頭點著實非空」
#+END_VERSE
¶

** 見雲余內宦乞偈¶

#+BEGIN_VERSE
「　大道本來成現只緣人自不薦若能一念迴光始覺¶不隔條線」
#+END_VERSE
¶

** 汝遠秦居士求偈(諱季鑠)¶

#+BEGIN_VERSE
「　覿面不相瞞白棒當頭指無柰更求書直筆寫如此
<pb:KR6q0390_J_011-0065a>¶懸向高堂上切莫昧自巳忽然省得時始覺錯污紙」
#+END_VERSE
¶

** 示子凡方居士¶

#+BEGIN_VERSE
「　不是凡不是聖不是佛不是心自古至今沒人識只¶堪鼓掌笑吟吟」
#+END_VERSE
¶

** 示冶堂孫居士¶

#+BEGIN_VERSE
「　模也模不成鑄也鑄不就本自不涉功所以沒窠臼」
#+END_VERSE
¶

** 砅崖徐居士乞偈¶

#+BEGIN_VERSE
「　道人處世唯巳矣任運縱橫宛如水觸境初無取捨¶心取捨之心惹生死」
#+END_VERSE
¶

** 虞山虞居士乞偈¶

#+BEGIN_VERSE
「　居士好遊山曾經多少春直教踏破虞山頂始覺乾¶坤沒點塵」
#+END_VERSE
¶

** 為心僧趙二瞻居士(法名通本)¶

#+BEGIN_VERSE
「　本不是心不是僧兩端不立復誰名所以天童無法¶說白棒指教伊自惺」
#+END_VERSE
¶

** 示元之鮑居士¶

#+BEGIN_VERSE
「　幾點黑墨污白絹懸向高堂任人看古有龐公自偶¶諧今未卜誰親見面初不相干半點煙傾國來也爭¶肯換」
#+END_VERSE
¶

** 募裝初祖像¶

#+BEGIN_VERSE
「　教外別傳名為禪達磨大師來此土天童新建大禪¶堂不塑聖僧塑初祖化主大眾想來容行住坐臥嘗¶相睹檀那慨然發至心同證無生全體露天童老漢¶舉手書筆尖頭上密雲布一雨普施何所緣惟願見¶聞自惺悟」
#+END_VERSE
¶

** 立春日雪霽次量侍者韻¶

#+BEGIN_VERSE
「　臘雪凝山連澗塞春風一拂盡成流看來幻景渾如¶夢忽惺江山故眼眸」
#+END_VERSE
¶

** 次答璞川曾居士韻三首¶

#+BEGIN_VERSE
「　野僧何事出頭來打惺時人困夢回忽覺通身渾慶
<pb:KR6q0390_J_011-0065b>¶快無師本智自然開」
#+END_VERSE
¶

#+BEGIN_VERSE
「　棒打令人眼豁開浩然獨步任隨來舉頭滿目人無¶異那個男兒更著裁」
#+END_VERSE
¶

#+BEGIN_VERSE
「　單提拄杖擬何通棒棒全身若活龍寄語維摩休妄¶想了然不二契宗風」
#+END_VERSE
¶

** 復木叔陳居士次韻¶

#+BEGIN_VERSE
「　嘗寂光中不變春無言童子自來新野僧只個當陽¶句喚指目前一切人參贊乾坤成世界主賓義立顯¶君臣丈夫氣宇充空際對待情忘比甚鄰」
#+END_VERSE
¶

** 示繼清太華二居士¶

#+BEGIN_VERSE
「　唯此一事實餘二則非真他人難用力自度自家身」
#+END_VERSE
¶

** 徐居士乞偈¶

#+BEGIN_VERSE
「　有一句偈人自迴避若嘗在中超世出世」
#+END_VERSE
¶

** 為瑞屏顧居士¶

#+BEGIN_VERSE
「　祖師直指唯單傳無始時來面目全此意拈向瑞屏¶風請君著眼離言詮」
#+END_VERSE
¶

** 未荄吳居士祈子乞偈¶

#+BEGIN_VERSE
「　眼開不見情生子法界團圞罔彼此不須更說話無¶生大家共證金剛體」
#+END_VERSE
¶
密雲禪師語錄卷第十一終
<pb:KR6q0390_J_011-0065c>¶

